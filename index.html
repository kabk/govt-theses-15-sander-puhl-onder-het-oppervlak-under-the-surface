<html>

<head>

	<title> Sander Puhl - Intu&iuml;tie in het ontwerpproces </title>

</head>

<body>

<header> 

	<h1> De relatie tussen intu&iuml;tie en creativiteit </h1>

</header>

<h2>1. Inleiding</h2>

<p>Ik heb nu bijna 8 jaar grafisch ontwerpen gestudeerd. Eerst op het Mediacollege Amsterdam, daarna op de KABK. Vanaf het moment dat ik merkte dat ik echt passie voor het vak kreeg, maakte ik ook kennis met een voor mij nog onbekend fenomeen: vast zitten. Als ik bedenk hoe vaak ik met mijn handen in het haar heb gezeten, terwijl mijn kop bijna uit elkaar barstte van frustratie, zonder enig uitzicht op een mogelijke oplossing, is dat een confronterend gegeven. Ik vraag mij dan af of dat bij mij hoort, of dat ik nog steeds moet leren om mijn gedachten open te kunnen zetten. 
<p>
Het is voor mij een welbekend maar zeldzaam gevoel, dat ik even het idee heb dat alles kan lukken. Dat mijn gedachten razendsnel, effectief maar vooral optimistisch door mijn hoofd schieten. Dat voelt als een explosie van energie, een bruisend gevoel van top tot teen, met trillende handen en drang om het idee of beeld dat zit opgesloten in mijn hoofd te verwezenlijken. 
<p>
<p>Dat kan het resultaat zijn van: 
<ul>
	<li>Een gesprek over een project met een docent of klasgenoot.</li>
	<li>Bevestiging dat idee&euml;n waar ik over twijfel goed zijn </li>
	<li>Een theoretische vondst</li>
	<li>Een visuele vondst/verrassing</li>
	<li>Een boeiende inspiratiebron (vaak documentaire over iemand zijn werkwijze)</li>
	<li>Uitschrijven wat er in mijn hoofd in de knoop zit</li>
</ul>
<p>
Op de academie is mij veel verteld dat ik een intu&iuml;tief persoon ben. Dat ik het best gevoelsmatig te werk kan gaan. Rationeel denken lijkt mij moeilijker af te gaan. Althans, ik heb het gevoel dat ik soms op de verkeerde momenten blijf vast zitten in rationeel denken, terwijl ik op dat moment volkomen op mijn intu&iuml;tie af zou moeten gaan. 
<p>
In mijn scriptie wil ik het ontwerpproces onderzoeken. Daarbij focus ik op de balans tussen het rationeel denken en intu&iuml;tie. Mijn doel is om het tastbaar te maken voor mijzelf, zodat ik mij meer bewust kan zijn van mijn creatieve proces. Ik begin met het analyseren van mijn eigen probleem. De frustratie, de mentale isoleercel, het beeldscherm-staren; het vast zitten. Hoewel ik er al jaren mee zit, ben ik er nooit eerder zo bewust mee bezig geweest. Als toeschouwer van mijzelf wil ik &#96;vast zitten’ tot op de bodem analyseren. Wellicht leidt dit al tot nieuwe inzichten. Dit hoofdstuk baseer ik volledig op mijn eigen ervaringen die ik heb gehad tijdens opdrachten op en buiten de academie.  
<p>
Om mijn eigen ervaringen theoretisch te versterken ga ik op zoek naar ontwerpers maar ook filosofen, kunstenaars en wetenschappers die gesproken of geschreven hebben over het creatieve proces. Wat zijn hun opvattingen over dit onderwerp? Hoe hebben zij hun intu&iuml;tie benut? Kunnen zij verklaren hoe bepaalde idee&euml;n tot stand zijn gekomen? 

(mijn onderzoeksvraag over intu&iuml;tie is niet meer van toepassing. Mijn scriptie gaat nu meer over het leren begrijpen van mijn eigen creatieve proces. Intu&iuml;tie tegenover analyse is daarin wel het grootste hoofdstuk)

<p>Dit zijn opties voor een nieuwe onderzoeksvraag: 
<ul>
	<li>Hoe wordt ik mij bewust van mijn creatieve denkprocessen?</li>
	<li>Hoe ga ik om met de valkuilen in het ontwerpproces?</li>
</ul>
Oude onderzoeksvraag: Hoe kan ik mijn intu&iuml;tie optimaal benutten in het ontwerpproces? 
het ontwerpproces? 
<p>

<h2>2. Vastzitten</h2>
<p>
Laat ik beginnen bij de aanleiding van mijn scriptie: mijn grote valkuil van de afgelopen jaren, het vast zitten. Ik weet dat ik niet de enige ben die hier ervaring mee heeft. Veel van mijn medestudenten hebben hier door de jaren heen ook veel mee te maken gehad. Ik wil deze, soms onvermijdelijke fase van het ontwerpproces onderzoeken. Wat mij is opgevallen is dat ik vaak langer blijf hangen in deze fase dan mijn medestudenten. 
<p>
Mijn onderzoeksvragen voor dit hoofdstuk luiden: Wat gebeurt er en hoe gebeurt het?   

<p>
<h3>Wat gebeurt er?</h3>
<p>
Veel studenten werken vol passie aan projecten en opdrachten. Ondanks die passie zie ik velen in de fase terecht komen waarbij ze vast komen te zitten. Blijkbaar is passie geen garantie om soepel door het ontwerpproces te komen. 
<p>
Ik heb vaak het gevoel dat ik beter kan dan wat ik daadwerkelijk presteer. Er zijn weinig projecten die ik op de academie gemaakt heb die ik echt als &#96;af’ beschouw. Mijn eindresultaten hebben te lijden gehad onder het tijdverlies door het vastzitten. Vaak kijk ik daarom aan het eind van een project toch met enige onvrede naar mijn gemaakte werk. Ondanks dat medestudenten ook veel vastzitten zie ik dat zij meestal toch een brug weten te slaan die ze tot een overtuigend eindresultaat weet te leiden. 
<p>
De fase van het vastzitten kenmerkt zich als het verdwalen tijdens het zoeken naar oplossingen. Mijn ervaring is dat het zoekproces niet of te weinig leidt tot oplossingen. Ik zie anderen in deze fase meestal sneller komen tot inzichten. Dit roept de vraag op hoe dit zoekproces bij mij en anderen verloopt. 
<p>
Ik heb vaak de neiging gehad om idee&euml;n of schetsen niet eens uit te werken of op papier te zetten. Want ik dacht bij voorbaat al dat ze niet goed genoeg zouden zijn. Je zou dit kunnen zien als dat ik niet eens durfde om te beginnen met zoeken. 
<p>
In hoeverre is zelfkritiek een positieve of negatieve factor bij het zoeken naar oplossingen? Zelfkritiek kan leiden tot oplossingen van een hoog niveau. Het vormt een filter voor oplossingen van lage kwaliteit. Teveel zelfkritiek resulteert in onvoldoende ruimte voor theoretische en beeldende ideevorming. Dit is een symptoom van faalangst. Tot in de tweede klas van de KABK had ik mij nooit gerealiseerd dat ik last had van faalangst. In het vierde jaar merk ik dat ik hier inmiddels minder last van heb. Ik durf te zoeken en ik weet te vinden. Maar is dit genoeg? 
<p>
In het vastzitten merk ik nog een ander aspect wat wellicht nog belangrijker is. Het vak grafisch ontwerpen gaat over het orderen en verduidelijken van informatie op een esthetisch verantwoorde manier. Juist dat ordenen en verduidelijken gaat mij niet gemakkelijk af. Ik ben geen analytisch denker.
<p>

<p>
<h3>Hoe gebeurt het?</h3>
<p>
Er zijn een aantal redenen die er toe kunnen leiden dat ik vastloop.

<ul>
	<li><b>Inspiratiebronnen teveel als voorbeeld nemen</b></li>
	<li><b>Een overvloed aan informatie</b></li>
	<li><b>Keuzes maken</b></li>
	<li><b>Het reflecteren op communicerende kwaliteiten</b></li>
	<li><b>Obstakels in het algemeen</b></li>
</ul>

<b>Het omgaan met een overvloed aan informatie</b><br>
Bij het verzamelen van informatie voor een project, verzamel ik soms zo veel, dat ik er moeilijk structuur in kan houden. Dan raak ik helemaal de draad kwijt en kan ik niet meer focussen op datgene waar ik naar op zoek ben. Niet alleen theoretisch is dit een probleem. Ook bij het cre&euml;ren van beeldende opties voor een project genereer ik voor mezelf opnieuw een stortvloed aan informatie. Hoe meer opties ik maak voor mijzelf, hoe minder makkelijk ik kan bepalen wat het beste werkt. Nu ik dit aan het observeren ben vind ik het interessant om te merken dat dit ook te maken heeft met analytisch denken. 


<p>
<b>Het reflecteren op communicerende kwaliteiten</b><br>
Ik ben veelal iemand die geboeid kan zijn door vorm, kleur of andere esthetische eigenschappen. Bij typografie observeer ik meestal het beeld dat het vormt, in plaats van boodschap. Ik wordt bij muziek het meest gegrepen door melodie, sfeer en energie. Bijna nooit door de tekst. Tekst vraagt om analyse. Ik ben iemand die communicatie op gevoelsmatig niveau tot mij neem in plaats van analytisch. Zou dit kunnen verklaren dat ik beeldend een stuk sterker ben dan communicerend?  
<p>
<b>Teveel anderen als voorbeeld nemen</b><br>
Het zien van het werk van andere ontwerpers kan heel inspirerend werken. Maar het kan ook belemmerend zijn en leiden tot teveel zelfkritiek. 
<p>
In veel werk van mijn inspiratiebronnen zie ik een bepaalde vrijheid. In plaats van dat ik mij laat inspireren door die vrijheid is dat juist datgene dat mij jaloers maakt, niet pers&eacute; het werk zelf. Een logisch gevolg van teveel naar andermans werk kijken is dan dat ik mijn eigen denken te weinig ruimte geef.
<p>

<h2>3. Het creatieve proces</h2>
<p>
Om mijzelf bewust te worden van mijn eigen creatieve proces heb ik twee theorie&euml;n onder elkaar gezet die ik vervolgens op mijzelf reflecteer. 
<p>
<h3>Roger Von Oech - Explorer, Artist, Judge & Warrior</h3>
<p>
Een interessant perspectief om het ontwerpproces te benaderen zijn de vier rollen die Roger Von Oech beschrijft in zijn boek &#96;A Kick in the Seat of the Pants: Using Your Explorer, Artist, Judge, and Warrior to Be More Creative’. Hij maakt onderscheid in de volgende vier rollen: the Explorer, the Artist, the Judge & the Warrior. Door jezelf in deze rollen te verplaatsen kan je het ontwerpproces bewuster beleven en effectief op zoek gaan naar de dingen die je nodig hebt op dat moment. Iets wat ik direct herken: ik zit vaak in drie van die rollen tegelijkertijd, waardoor ik door de bomen het bos niet meer zie. 
<p>
<b>The Explorer</b>, De eerste gedaante waarin de creatieveling zich waant in het ontwerpproces. The Explorer gaat op onderzoek uit met een oneindige nieuwsgierigheid. Het betreffende onderwerp wordt tot op de bodem uit gezocht. Je kan het ook wel het zoeken naar grondstoffen voor het ontwerp noemen. Er worden feiten, concepten, ervaringen, kennis en gevoelens verzameld die zouden kunnen bijdragen aan de fantasie van The Artist. 
<p>
De speelse en creatieve rol wordt vervuld door the Artist. <b>The Artist</b> gaat op intu&iuml;tieve wijze te werk en maakt gebruik van de grondstoffen die the Explorer verzameld heeft. Door met die gevonden informatie te spelen komen er nieuwe betekenissen die tot idee&euml;n leiden. The Artist experimenteert met vorm, media, techniek en materiaal zonder zich daarbij zorgen te maken over de kwaliteit van zijn bevindingen. 
<p>
<b>The Judge</b>, bekijkt het werk van the Artist op een rationele manier en reflecteert op de kwaliteit er van. Is het uitvoerbaar? Is het praktisch? Communiceert het de gewenste boodschap? The Judge is diegene die de knoop doorhakt en het beste idee van the Artist er uit pikt. 
<p>
Als laatste onderdeel van het proces zal <b>the Warrior</b> het concrete idee van the Judge overnemen om het tot in detail uit te werken tot een eindresultaat. Het is de taak voor the Warrior om weerstand te voorkomen en het idee vast te houden.
<p>
<h3>Graham Wallas - The Four Stages of Creativity, 1926</h3>
<p>
Graham Wallas, een Engelse sociaal psycholoog, schreef op 68 jarige leeftijd het boek The Art of Thought, 1926. Hier in beschrijft hij op basis van zijn eigen observaties en ervaringen van uitvinders en geleerden de vier onderscheidende fases in het creatieve proces. Hij noemde ze: voorbereiding, incubatie, illuminatie en verificatie.
<p>
<b>Voorbereiding</b>
Tijdens de voorbereidende fase wordt het probleem onderzocht vanuit elk mogelijk perspectief. Het hoofd wordt gevoed met zo veel mogelijk informatie die kan worden omgezet in nieuwe idee&euml;n. Dit gehele proces verloopt op bewust denkniveau. Het is een manier om in de juiste stemming te komen voor een project. 
<p>
<b>Incubatie</b>
Op de voorbereiding volgt een minder tastbare fase die zich grotendeels afspeelt in het onbewuste denkproces, de intu&iuml;tie. Er wordt niet directe inspanning uitgeoefend op het probleem. Dit kan moeilijk zijn, aangezien je niet bewust met het probleem bezig bent. Toch spelen er zich wel degelijk onbewuste mentale gebeurtenissen af in dit stadium. Hij schrijft hier over: 
<p>
<i>&quot;Vrijwillige onthouding van het bewuste denken over elk probleem kan twee vormen aannemen: hetzij in het bewuste mentale werk aan andere problemen, of in een versoepeling van al het bewuste mentale werk. De eerste vorm van incubatie bezuinigt tijd en is dus vaak beter.&quot;</i>
<p>
<i>&quot;We kunnen vaak meer resultaten boeken door te beginnen met meerdere problemen in successie en deze vervolgens onafgemaakt te laten liggen, terwijl we ons richten op andere. Dit werkt beter dan elk probleem op te proberen lossen in &eacute;&eacute;n zit.&quot;</i>
<p>
Hij stelt dus dat het actief houden van de gedachte een grote bijdrage kan leveren aan vooruitgang in onbewuste denkprocessen. Dit heeft meer effect dan wanneer je je gedachte volledig rust geeft.  
<p>
<b>Illuminatie</b>
De illuminatie is de flits van inzicht. Het is het moment dat alle puzzelstukjes in elkaar lijken te vallen. Deze fase vormt de synthese van actie-reactie van de eerste twee fases. Het bewustzijn kon niet zonder de bewuste onthouding en omgekeerd was het moment van inzicht nooit ontstaan zonder de rationele eerste fase. Wallas vertelt hier over dat deze fase absoluut niet geforceerd kan worden. Dat het een &#96;flits’ is waar we geen enkele invloed op hebben omdat deze tot stand komt door een tijdelijke reeks van psychologische gebeurtenissen. Aan de andere kant is de &#96;flits’ of &#96;klik’ het resultaat van een succesvolle trein van associaties. 
<p>
<b>Verificatie</b>
De laatste fase deelt in tegenstelling tot de tweede en de derde fase het rationele aspect van de voorbereidende fase. De verificatie gaat over het bewust reflecteren op wat de middelste twee fases voort hebben gebracht. Zoals Wallens zelf vertelt: Het gebeurt nooit dat onbewust werk kant en klare producten voortbrengt.
<p>
<h3>Roger Von Oech vs. Graham Wallas</h3>
<p>
De vier rollen en de vier fases van Roger Von Oech en Graham Wallas komen op een aantal vlakken sterk met elkaar over een. De vier rollen zou je ook kunnen zien als vier fases en visa versa. Toch voelt de rolverdeling van Von Oech sterker toepasbaar voor mij dan de verschillende fases van Wallas. Het aannemen van een rol in elke fase is ook een benadering hoe ik het ontwerpproces nog nooit bekeken heb. Nu schreef Von Oech natuurlijk specifiek over het ontwerpproces, terwijl Wallas het in het algemeen over creativiteit had. 
<p>
<i>The explorer</i> en de fase van <i>voorbereiding</i> zijn praktisch hetzelfde. Het gaat beide over onderzoeken, het probleem leren kennen, waarneming vanaf verschillende perspectieven en het verzamelen van idee&euml;n. 
<p>
De tweede fase is bij de theorie van Von Oech een puur artistieke fase. Het gaat over grenzeloosheid, spelen en proberen zonder bij na te denken. De theorie van Wallas beschrijft de tweede fase als een soort rustperiode. Of juist een periode waarin sterk wordt gefocust op andere &#96;problemen’. Het gaat in ieder geval over het laten inzinken van alle vergaarde informatie en je niet bewust bezig houden met hetzelfde. Dit kan een reminder zijn voor als ik aan veel projecten tegelijk moet werken. Vluchtig overschakelen van project naar project kan veel effectiever en vooral productiever werken dan de hele dag doorzwoegen op &eacute;&eacute;n opdracht. 
<p>
Bij de derde fases gebeurt iets opvallends. The Judge is een soort filtering van het werk van the Artist. Een fase waarin het plan concreet wordt gemaakt en regels worden vast gesteld. De Illuminatie fase van Wallas loopt eigelijk, als we het over het ontwerpproces hebben, een stap achter op the Artist. De Illuminatie fase zou je kunnen zien als een fase die in de rol van the Artist afspeelt. Net zoals dat de Verificatie een fase is in de rol van the Judge. Het grote verschil tussen beide theorie&euml;n is dat de theorie van Wallas een fase erkent waarbij de informatie en kennis inzinkt. Een onbewuste periode, waarin dus niet actief wordt gehandeld. In tegenstelling tot het actieve en intu&iuml;tieve karakter van the Artist. In de theorie van Wallas zit dus geen fase die overeenkomt met de productie gerichte rol van the Warrior. 
<p>
Hoe dan ook is het leerzaam om je bewust te zijn van deze verschillende opvattingen over het creatieve proces. Ik voel dat ik zo scherper in het proces kan staan en wellicht meer oplossingsgericht te werk kan gaan.
<p>

<h2>4. Grafisch ontwerp en intu&iuml;tie</h2>
<p>
Intu&iuml;tie is een begrip waar niet al te zuinig mee om wordt gegaan door grafisch ontwerpers, beeldend kunstenaars, muzikanten, wetenschappers, uitvinders etc. Eigenlijk alle cre&euml;rende beroepsmensen hebben het er vroeg of laat wel eens een keer over hoe zij hun intu&iuml;tie gebruiken om tot hun beste idee&euml;n en resultaten te komen. Uit nieuwsgierigheid en behoefte om meer grip te krijgen op mijn eigen denkprocessen besloot ik voor mijn scriptie onderzoek te doen over intu&iuml;tie. Ik verzamel verschillende verhalen, theorie&euml;n en opvattingen van ontwerpers over dit zo ontastbare onderwerp. Ook ben ik benieuwd wat kunstenaars, filosofen en wetenschappers er over zeggen.  
<p>
<b>Intu&iuml;tie</b><br>
de intu&iuml;tie zelfst.naamw. (v.) Uitspraak:   [ɪntyˈwi(t)si] Verbuigingen:   intu&iuml;tie|s (meerv.) <b>eigenschap dat je iets aanvoelt zonder erover te denken</b>
<p>
<b>Intu&iuml;tie</b><br>
Onmiddellijk als bij ingeving verkregen inzicht in het wezen van de dingen. Het is een manier van kennen die volstrekt buiten het begripsmatige denken en het stap voor stap redeneren om gaat.
<p>
<b>Intu&iuml;tie</b><br>
(psych.) vorm van begrijpen die niet op redenering, ervaring of weten berust.
<p>
<h3>Ontwerpers over intu&iuml;tie</h3>
<p>
<b>Paula Scher</b>
<p>
De Amerikaanse grafisch ontwerpster Paula Scher beschrijft haar intu&iuml;tie als een gokkast tegenover een computer. In &eacute;&eacute;n helft van haar hersenen heeft ze stapels aan verzamelde informatie; boeken, films, kunst, inspirerende gesprekken. Alles dat ze ooit heeft gekocht, afgewezen, geliefd, gehaat. Het zit allemaal aan &eacute;&eacute;n kant van de hersenen. In de andere hersenhelft zit de interpretatie van een opdracht of project. Ze bedenkt, de oplossing is A, B, C of D en trekt aan de gokkast. Alle informatie in haar onbewuste wordt in het rondte gedraaid en met een beetje mazzel valt alles op zijn plek. 
<p>
<b>Remco van Bladel</b><br>
&quot;De keuze van een lettertype is voor mij puur onderbuikgevoel. Voor mijn gevoel heeft een project gewoon dat ene font nodig maar dat is iets heel subjectiefs. Het moet natuurlijk wel altijd in de context van een project zijn, maar toch is het vaak een hele esthetische en persoonlijke keuze.&quot;
<p>

<b>Paul Rand</b><br>
Legendarische grafisch ontwerper Paul Rand verzamelde in zijn artikel Observations on Intuition (1987) korte stukjes tekst over intu&iuml;tie, geschreven door filosofen, wetenschappers, kunstenaars en ontwerpers. Ik licht hiervan een aantal korte stukjes uit. 
<p>
<b>Alle kennis is afgeleid en nagegaan door directe intu&iuml;tieve observatie. </b><br>
A N. Whitehead
<p>
<b>Ik heb altijd het gevoel gehad dat intu&iuml;tieve beoordeling de bron is van alle goede idee&euml;n</b><br>
Henri Bergson
<p>
<b>Men kan intu&iuml;tie misschien gemakkelijker door intu&iuml;tief oordeel begrijpen dan per definitie. “Het is zo rijk aan suggestie als arm in de betekenis”.</b><br>
3. K.F. Wild, Intuition, Cambridge 1938, p. 2. 
<p>
<b>Intu&iuml;tie kan niet worden aangeleerd of geforceerd. Het werkt op mysterieuze wijze en heeft iets gemeen met dromen. </b><br>
7. William James, Instinct, Psychology Briefer Course, New York 1945, p. 398.
<p>
<b>Intu&iuml;tie is op een of andere manier gerelateerd aan ervaring, gewoonte, inheemse gewoonte, religie, cultuur, verbeelding en onderwijs en is op een gegeven moment geen onbekende in de rede. </b><br>
7. William James, Instinct, Psychology Briefer Course, New York 1945, p. 398.
<p>
<b>Intu&iuml;tie genereert niet altijd goede idee&euml;n. De meeste intu&iuml;tieve handelingen zijn saaie dagelijkse activiteiten. </b><br>
B.F. Skinner, Causes and Reasons, About Behaviorism, New York 1974, p. 135.
<p>
<b>Wanneer belangrijke intu&iuml;tieve prestaties worden benoemd, zijn het gebruikelijk prestaties van toonaangevende mensen. “Newton kon een probleemstelling voor uren, dagen en weken in zijn hoofd houden totdat het probleem zijn geheim aan hem overgaf. Omdat hij een zeer geleerd wiskundig technicus was kon hij het vormen hoe hij wenste. Maar het was zijn intu&iuml;tie die bij uitstek buitengewoon was.“</b><br>
9. B.F. Skinner, Causes and Reasons, About Behaviorism, New York 1974, p. 135.
<p>

<h3>Intu&iuml;tie in het ontwerpproces - Marion Poortvliet</h3>
<p>
Zoals K.F. Wild zei: “Intu&iuml;tie is zo rijk aan suggestie als arm in betekenis”. Dit valt mij inderdaad op bij het bekijken van verschillende perspectieven die door de jaren heen beschreven zijn. Er lijkt geen waarheid te zijn. Is het wel een definieerbaar begrip? Ik vond verduidelijking in het essay Intu&iuml;tie in het ontwerpproces (2007) door Marion Poortvliet, een docente aan de Hogeschool voor de Kunsten Utrecht. In haar inleiding beschrijft ze hoe studenten worden opgeleid om volgens keurig uitgestippelde fases te werken. Fases die stapsgewijs worden gevolgd volgens het boekje. Ze vraagt zich af hoe zich dit verhoudt tot een intu&iuml;tieve benadering, zoals het hebben van een idee op een willekeurig tijdstip.
<p>
Haar onderzoek kent twee delen; een deel met opvattingen uit de literatuur, en een praktijkonderzoek die zij samen met een groep studenten heeft gedaan. In het eerste deel opent ze met de simpele maar toch zo abstracte vraag: Wat is intu&iuml;tie? Ze beantwoordt de vraag met drie verschillende voorbeelden. De romantische opvatting die intu&iuml;tie als iets goddelijks ziet, de modernere idee&euml;n dat we ons te weinig bewust zijn van onze eigen denkprocessen en intu&iuml;tie als speciaal vermogen van het menselijk intellect waarmee we direct toegang hebben tot de werkelijkheid &#96;op zich’. 
<p>
<b>Opvattingen uit de literatuur</b>
<p>
<b>Goddelijke inspiratie</b><br>
In zijn boek The Intuitive Edge (1983) beschrijft Philip Goldberg de romantische opvattingen over intu&iuml;tie. Het zou goddelijke inspiratie zijn die van buiten de mens komt. Klassieke kunstenaars en wetenschappers bevestigen die theorie met verschillende uitspraken. Mozart verklaarde bijvoorbeeld: &#96;De idee&euml;n komen het beste in me op als stroom. Waarvandaan en hoe, dat weet ik niet, ik kan er ook niks aan doen.’ 1 Picasso zei heel helder: &#96;Ik zoek niet, ik vind.’ Einstein legde uit over het ontdekken van zijn natuurwetten: &#96;Er voeren geen logische wegen naar deze wetten, ze kunnen uitsluitend worden bereikt door het welwillend begrijpen van de op ervaring berustende intu&iuml;tie.’ 2 Hoewel de wetenschap meestal voor ons bepaalt wat echt en onecht is, blijken wetenschappelijke theorie&euml;n dus ook via gevoelsmatige processen tot stand te zijn gekomen. In het ontwerpproces zou je dit kunnen zien als het spelen, ontdekken en proberen waarbij je toevallig op iets stuit dat volledig aansluit bij hetgeen waarnaar je opzoek was. Dit noemt men serendipiteit, hierover vertel ik meer in het hoofdstuk ..........
<p>
<i>*(ik wil nog een hoofdstuk aan serendipiteit wijden. Hier heb ik alleen nog geen bronnen voor kunnen vinden.)</i>
<p>
<b>Onontdekt onderbewustzijn</b><br>
Volgens de Amerikaanse psychologe Margaret A. Boden is intu&iuml;tie het tegenovergestelde van iets goddelijks. Het is niet iets dat zomaar uit de lucht komt vallen. Volgens haar is het een menselijke eigenschap die we nog niet helemaal begrijpen. We zijn ons te weinig bewust van onze eigen denkprocessen. Onbewuste gedachtekronkels resulteren in intu&iuml;tief inzicht en vormen de basis van creativiteit. Boden stelt dat het feit dat veel kunstenaars niet weten waar idee&euml;n vandaan komen niets heeft te maken met een flits van inzicht maar te maken heeft met dat de mens in het algemeen moeite heeft om zijn gedachtegangen te verklaren. 3 De eerste helft op de academie, met nadruk op het tweede jaar heb ik mijn gedachten volledig de vrije loop gelaten. Dit resulteerde vaak in visuele vondsten, esthetisch interessante beelden en projecten, zonder dat ik uit kon leggen wat ik er precies mee bedoelde of wat het idee achter een beeld of ontwerp-keuze was. 
<p>
Boden geeft introspectie als sleutel tot het begrijpen van denkprocessen. Introspectie is een manier van waarnemen. Het naar binnen kijken bij jezelf. Hierbij denk je na over je eigen gevoelens en gedrag en denk je na over wat je eigen rol is in een gebeurtenis. Het gaat hier vooral over je eigen geesteswereld en subjectieve ervaringen. 
<p>
Een ander idee over creativiteit van Boden is het gebruik maken van de &#96;mentale kaart&#96;. &#96;Niet elk nieuw idee is ook een creatief idee: wil een kunstwerk of een wetenschappelijke theorie &#96;creatief&#96; genoemd kunnen worden dan moeten ze worden verstaan in relatie tot wat er aan vooraf ging.’ Een voorbeeld dat ze daarbij geeft is dat de vlekkerige schilderstijl van het impressionisme de stippen van het pointillisme mogelijk maakte.’ 
<p>
Het is een wat ruimere vorm van proces in de zin dat hier jaren overheen gaan voordat er zulke stappen gezet worden. Wel is dit idee heel makkelijk door te vertalen in ontwerp stromingen en idee&euml;n door de tijd heen. Bijvoorbeeld dat Wim Crouwel zijn &#96;New Alphabet’ baseerde op de opkomende digitale wereld. Hij wilde een letter maken waarvan hij geloofde dat het beter toepasbaar zou zijn voor digitaal gebruik. Zonder de komst van de computer, geen New Alphabet. 
<p>
Maar ook tegenbewegingen zijn interessante vormen van progressie. Dankzij het strikt rationele grid-gestuurde modernisme, waar Wim Crouwel de rol van een boegbeeld vervulde, kwamen ontwerpers als Gert Dumbar en Anthon Beeke tot hun vrije en intu&iuml;tieve manier van ontwerpen...
<br><i>(Moet nog aangevuld. Ik vraag mij ook af of dit relevant is)</i>
<p>
<b>Onmiddellijke waarneming</b><br>
De Franse filosoof Henri Bergson (1859-1941) heeft een bijzondere kijk op intu&iuml;tie. In zijn boek Introduction à la m&eacute;taphysique (1903) maakt hij onderscheid in twee verschillende vormen van bewustzijn. Hij beschrijft het denkend bewustzijn als het analytisch denken en het onmiddellijk bewustzijn als de intu&iuml;tie. Opmerkelijk is dat hij tijd betrekt als belangrijk aspect. Volgens wetenschappers is tijd een afzonderlijke reeks aan eenheden. Volgens Bergson is tijd echter een opeenvolging van gebeurtenissen waarbij het verleden zich voortzet in het heden; hij noemt dit la dur&eacute;e (de duur). Het menselijk bewustzijn is volgens hem een soortgelijke voortdurende stroom. Wetenschappelijk denken bekijkt de wereld op een droge analytische manier. In de dur&eacute;e komt ons bewustzijn samen met de wereld en zijn we in staat om tot een onmiddellijke ervaring te komen. We ervaren dan dat &#96;wat is’ in plaats van begrippen en analyses. Dus intu&iuml;tie is op deze manier een pure vorm van ervaren en beleven zónder dat daarbij een vorm van ratio aan te pas komt. 4
<p>
Deze opvatting gaat veelal over intu&iuml;tief waarnemen. Het spontane kijken zonder dat daarbij wordt nagedacht. Dat doet me denken aan de rol van de toeschouwer van een ontwerp. Visuele communicatie gaat natuurlijk over een boodschap overbrengen. Maar kan die boodschap niet net zo goed op direct gevoel inspelen, zonder dat daar analyse aan te pas komt? Of is dit uitsluitend een manier van waarnemen bij beeldende kunst? 
<p>
Laatst was ik bij een concert in de Heineken Music Hall waar het podium werd gedecoreerd met enorme lichtgevende letters die samen het woord &#96;RISE’ vormden. Ondanks dat ik de letters matig ontworpen vond hadden ze wel degelijk impact op mij. Het woord sluit aan met waar de band inhoudelijk voor staat maar communiceert vooral een gevoel. Voor deze vorm van waarneming denk ik dat het als ontwerper ook makkelijker is om intu&iuml;tief te werk te gaan. Je ontwerpt iets op gevoel dat vervolgens ook gevoelsmatig wordt waargenomen. 
<p>
Door een tabel te maken van de relatie tussen intu&iuml;tief en analytisch ontwerpen en waarnemen krijg ik het gevoel dat dit ook een manier van benaderen kan zijn voor het ontwerpproces. Je zou via deze tabel verschillende paden uit kunnen stippelen met wellicht uiteenlopende resultaten. Het begint met waarneming. 
<p>
<i>
______________<br>
Ik ontwerp intu&iuml;tief en de toeschouwer neemt intu&iuml;tief waar<br>
Ik ontwerp analytisch en de toeschouwer bekijkt het werk intu&iuml;tief<br>
Ik ontwerp intu&iuml;tief en de toeschouwer neemt analytisch waar<br>
Ik ontwerp analytisch en de toeschouwer bekijkt het werk analytisch<br>
</i>
<p>
<h3>Praktijk onderzoek</h3>
<p>
Om de kennis van uit de literatuur in de praktijk te brengen hebben Marion Poortvliet, Wim Marseille en een groep studenten een praktijkonderzoek gedaan. Daarbij concentreerde zij zich op  het isoleren van rationeel denken en handelen tegenover een volledig intu&iuml;tieve benadering. 
<p>
Iets dat ik erg interessant vond van dit onderzoek was de manier van perceptie die ze er veel bij betrokken. Een resultaat kan sterk verschillen als men inplaats van onderzoekend belevend naar een object of onderwerp kijkt en er vervolgens werk over maakt. De eerste opdracht van dit  onderzoek was vooral gebaseerd op waarneming en de theorie van Henri Bergson. Hoewel ik dacht dat deze theorie het minst aansloot op het ontwerpproces schrijft Poortvliet dat dit juist de enige theorie is die een vertaling kan maken naar de praktijk van het ontwerpen. Ze beschrijft de eerste opdracht als &#96;een waarnemingsoefening waarbij de deelnemers ondervonden hoe ze op verschillende manieren de werkelijkheid &#96;voor waar konden nemen’.
<p>
Studenten kregen een voorwerp in handen. Zij moesten vragen beantwoorden die waren gebaseerd op de drie vormen van perceptie: 
<p>
<ul>
	<li>ondergaan (wat doet het met je)</li>
	<li>beleven (jij en de wereld)</li>
	<li>onderzoeken ( rationele analyse)</li>
</ul>
<p>
Hen werd gevraagd het voorwerp dat zij voor zich hadden ook fysiek op verschillende manieren waarnemen. Zoals uitsluitend in handen voelen terwijl zij hun ogen gesloten hadden of het visueel waarnemen van een afstand. Voor elke vorm van perceptie werden ze gevraagd het voorwerp te tekenen. Dit leverde veelal verschillende resultaten op.
<p>
In het vervolg van het onderzoek werd de opdracht gegeven om een monument te ontwerpen met als thema zinloos geweld. Het was de bedoeling dat studenten werkten vanuit een vorm van perceptie die hen het minst natuurlijk lag. Zo vormden er drie groepen die zich apart focuste op een benadering via het ondergaan, de beleving en het analyseren van het onderwerp. Een mooie ontdekking is dat de begeleiders aan het eind van het onderzoek konden stellen dat het intu&iuml;tief tot stand gekomen werk beeldend veel rijker is dan het werk dat tot stand kwam via ratio. Daarin tegen communiceerde het rationele werk veel beter. Studenten hadden veel moeite met het project omdat zij slechts op één vorm van perceptie focuste. Poortvliet stelt dat het de kunst is om de rationele en intu&iuml;tieve aspecten zo in te zetten dat deze optimaal kunnen functioneren ten opzichte van elkaar. 

<b>Toelichting praktijk onderzoek</b><br>
<p>
In het algemeen kan gesteld worden dat studenten (vormgevers) die sterk vanuit de analyse werken zonder opdracht vaak beeldend veel interessanter werk maken dan met opdracht. Het omgekeerde geldt ook: studenten (vormgevers) die sterk de voorkeur hebben om ‘vrij’ te werken lijken opeens geblokkeerd te zijn wanneer ze in opdracht moeten ontwerpen. Ze kunnen hun beeldende kwaliteiten slecht ‘toepasbaar’ maken. Dit fenomeen kan verklaard worden met de theorie van Tony Bastick, die in zijn boek Intuition, Evaluating the Construct and its Impact on Creative Thinking. (2003) uitlegt dat dit te maken heeft met iemands persoonlijke identiteit. In dit boek beschrijft hij bovendien wat intu&iuml;tie is en wat de relatie tussen creativiteit en intu&iuml;tie is. 
<p>
Volgens Bastick is intu&iuml;tie een product van psychologische denkprocessen (‘primaire’ en ‘secundaire’ denkprocessen) en gedrag dat zich vanaf de geboorte ontwikkelt door persoonlijke omstandigheden en ervaringen. Deze condities zijn niet mysterieus, we kennen ze allemaal. 
Bij pasgeborenen gebeurt het ordenen van de chaos van hun omgeving op basis van de afhankelijkheid van hun emoties; dit maakt het groeien van de primaire denkprocessen mogelijk. De associaties die door het primaire denkproces mogelijk zijn, worden niet gestuurd via logica. 
Fysiologische groei gecombineerd met onderscheidingsvermogen maakt de ontwikkeling van secundaire denkprocessen mogelijk. Bij het secundaire denkproces kan het kind het primaire denkproces, waar het eerst op vertrouwde, een nieuwe plaats geven. 
Bastick gelooft dat een extreem late cognitieve ontwikkeling van secundaire denkprocessen de genetische bron is van creativiteit (samen met mentale stoornissen). 
Waarom bij de een het cognitieve proces later op gang komt dan bij de ander ligt met name aan hoe de persoonlijke identiteitsstructuur zich ontwikkelt. Bastick onderscheidt in zijn theoretisch model twee soorten mensen: de creatieve, intu&iuml;tieve mens en de niet-intu&iuml;tieve mens. 
De identiteit van niet-intu&iuml;tieve mensen is vooral gebaseerd op hoe andere mensen hen zien. Deze mensen zoeken informatie en bevestiging overeenkomstig sociaal gedefinieerde rollen en vinden hierin hun veiligheid. Ze gebruiken het secundaire denkproces als een permanente bescherming tegen het primaire denkproces (het is maar een droom, je groeit er wel overheen). 
De identiteit van intu&iuml;tieve mensen is gebaseerd op het soort verbindingen dat ze leggen tussen hun kennis en hun inzichten. Deze verbindingen zijn te vergelijken met de verbindingen zoals die tot stand komen bij de primaire denkprocessen. Creatieve en intu&iuml;tieve mensen structureren deze verbindingen op hun eigen manier en gebruiken het primaire denken voor taken waar ze eigenlijk het secundaire denk proces voor nodig hebben. 
<p>
Een fundamenteel verschil tussen mensen met een mentale stoornis en intu&iuml;tieve, creatieve mensen is dat de laatste de toegevoegde mogelijkheid heeft van ego control. Daarmee kan hij zich bewegen tussen primair en secundair denken en zich bedienen van een technische vaardigheid die voor een deel ontwikkeld wordt bij toepassing van het secundaire denkproces. Of iemand ego control ontwikkelt is afhankelijk van zijn opvoeding, zijn omgeving en zijn behoefte aan sociale veiligheid. 
<p>

<h3>Strategische intu&iuml;tie</h3>
<p>
William Duggan, auteur van het boek Strategic Intuition: The Creative Spark in Human Achievement (2013), stelt dat er drie vormen van intu&iuml;tie te onderscheiden zijn: gewone, deskundige en strategische intu&iuml;tie. Hoewel dit meer is geschreven over de toepassing in het bedrijfsleven, met nadruk op grote corporaties, zie ik een sterke toepasbaarheid op grafisch ontwerpen. Gewone intu&iuml;tie is niks meer dan een onderbuikgevoel. Ieder mens ervaart dit. Deskundige intu&iuml;tie is het snel kunnen oordelen op basis van ervaring. Bij ontwerpers zou je dit zou je kunnen zien als het maken bepaalde keuzes zoals welk papiersoort of formaat je gebruikt, welk materiaal, font, kleur etc. Dit zijn vaak keuzes die je maakt op basis van context en inhoud. Toch speelt je gevoel daarbij vrijwel altijd een doorslaggevende rol. 
<p>
De derde vorm, strategische intu&iuml;tie, is niet zomaar een onderbuikgevoel. Het is ook niet zo snel en spontaan als wat er gebeurt bij deskundige intu&iuml;tie. Het gebeurt traag, soms heel traag. Die ene heldere flits van inzicht kan een probleem oplossen dat je misschien al een maand in je hoofd had zitten. Het is onmogelijk om die momenten van inzicht te sturen. Deze gebeuren op volledig willekeurige tijdstippen en plaatsen. 
<p>
Er is door de eeuwen heen veel geschreven over strategische intu&iuml;tie. Een goede beschrijving komt van Carl von Clausewitz in zijn boek On War (1832). Hij analyseerde het succes van de veldslagen door Napoleon. 
<p>
Clausewitz onderscheidt vier stappen die samen strategische intu&iuml;tie mogelijk maken. Deze stappen komen heel sterk overeen met de vier fases van het creative proces van Graham Wallas.  Clausewitz illustreert de eerste stap als ‘het op de plank zetten van informatie in je hoofd’. In de tweede stap bevrijd je je hoofd van alle vooroordelen over de oplossing van het probleem dat je probeert op te lossen. Als derde komt de flits van inzicht en de vierde stap is het oplossingsgericht handelen. Volgens Clausewitz is het de kunst om in de tweede fase jezelf volledig los te laten van alle verwachtingen. Zodat je je brein de ruimte kan geven om eigen connecties te maken tussen de verschillende informatie ‘op de plank’ in je hoofd. Innovatie komt meestal voort uit connecties die je niet voorzien had kunnen hebben. 
<p>
Aziatische technieken voor de presence of mind
<p>
Heb je het geduld om te wachten
Totdat de modder bezinkt en het water helder wordt
Kan je onbeweeglijk blijven
Totdat de juiste actie vanzelf ontstaat
<p>
In zijn artikel vertelt Duggan over de creatieve technieken die grote bedrijven toepassen om tot flitsen van inzicht te komen. Van IBM waar iedereen verplicht een half uur zijn computer uitzet tot Google waar je tien tot twintig procent van je tijd aan eigen projecten mag besteden. Maar ook stelt hij dat brainstormen en creatieve stimulatie de normaalste zaak van de wereld is geworden. Het is een gebruikelijke activiteit op een werkdag. Zo probeert Google creativiteit te stimuleren door sessies in te stellen waarin werknemers racewagens van duct tape maken en afbeeldingen cre&euml;ren van eten. Hij vraagt zich af waarom. Want, flitsen van inzicht, die de unieke idee&euml;n voortbrengen, ontstaan nooit omdat je er voor ging zitten. 
<p>
Als je vrije tijd krijgt om aan eigen projecten te werken betekent dat dat je aan iets anders werkt. Het wegleggen van het ene project en het focussen op het andere geeft echter geen garantie dat er dan wel nieuwe inzichten ontstaan. Duggan zijn sleutelvraag is daarom: hoe kan ik meer flitsen van inzicht krijgen, en daar gebruik van maken? Het nemen van vrije tijd om te relaxen is in principe goed. Het probleem is dat je een goed idee niet kunt plannen. Daarom is de kans klein dat je op het gewenste tijdstip verlicht wordt door het idee waar je naar op zoek was. Brainstormen is volgens Duggan verreweg de slechtste techniek om tot idee&euml;n te komen. Je kunt simpelweg niet een een flits van inzicht plannen. Het bij elkaar komen op een bepaald tijdstip om een idee te ontwikkelen is ineffectief beweert hij. Wat er gebeurt is dat je idee&euml;n van meerdere mensen hoort. De volgende 
<p>

<h2>5. Vragen aan ontwerpers</h2>
<p>
Een van mijn vroege referenties bij het schrijven van mijn scriptie was de scriptie van Thomas Klaui, een KABK student die in 2007 afstudeerden. Zijn scriptie ging over het ontwerpproces. Hij stelde tien verschillende ontwerpers en bureaus de volgende vragen: 
<p>
	<ul>
		<li><b>Hoe ga je te werk?</b> (bijv. eerst bureau schoon en afwas gedaan, dan met een leeg vel naar metalmuziek luisteren? Brainstormsessie of puur intuïtief?)</li>
		<li><b>Wat als het niet lukt?</b> (bijv. opnieuw beginnen of zoeken waar de fout zit, verbeteren en verder gaan? Waar loop je tegen aan?)</li>
		<li><b>Wanneer is iets af?</b> (hoe lang werk je aan iets voordat je tevreden bent?)</li>
	</ul>
<p>
<b>Piet Schreuders</b> vertelt dat hij er naar streeft om zijn bureau schoon te hebben, maar dit lukt al jaren niet. Er blijven ophopende stapels van brieven, boekhouding en visitekaartjes ontstaan. Dit werkt niet prettig volgens hem. Over het ontwerpproces vertelt hij onder andere dat hij veel tijd kwijt is aan het inventariseren van materiaal zoals het bekijken van beelden, teksten verzamelen en scannen. Het ontwerpen zelf is een kwestie van gewoon beginnen. “Een beetje wat proberen, zoveel mogelijk alles vanzelf laten gaan”.
<p>
Amsterdamse grafisch ontwerpstudio <b>Experimental Jetset</b> denkt vooral veel na over opdrachten. “Vanaf het moment dat we de opdracht krijgen zijn we alle mogelijkheden eindeloos aan het herkauwen, en zijn we er (in onze gedachten) constant mee bezig, zowel binnen als buiten de studio”. Volgens hen is het probleem nooit een tekort aan ideeën. Eerder hoe je het juiste idee kiest uit een massa van ideeën. Mocht een idee niet uitpakken op de manier die ze gehoopt hadden, dan proberen ze het op een andere manier. Op de vraag waneer iets af is hebben ze het heldere antwoord: “Het is af wanneer het naar de drukker moet.”
<p>
Hoe de illustrator, grafisch ontwerper en letterontwerper <b>Max Kisman</b> te werk gaat hangt af van een aantal factoren: de aard van de opdracht, het beschikbare budget, de beschikbare tijd en het medium bijvoorbeeld. Hij stelt dat mislukken niet bestaat, wanneer in het proces het traject en de uitgangspunten duidelijk zijn. Een goede briefing en communicatie helpen daar enorm bij. 
<p>
	<ul>
		<li><b>Kun je wat vertellen over je eigen ontwerpproces?</b>  (Bijv. begin je met uitgebreide research of ga je juist meteen met impulsieve ideeën aan het werk? Stel je regels voor jezelf op? Is vrijheid juist heel belangrijk?)</li>
		<li><b>Hoe ga je om met obstakels?</b>  (Bijv. analyseer je het probleem en zoek je daar een oplossing voor? Begin je overnieuw? Bespreek je het met collega’s?)
		</li>
		<li><b>Hoe bepaal je of iets af is?</b> (Bijv. goed geordend, een verrassende visuele vondst, helder communicerend?) </li>
	</ul>



</body>

</html>
