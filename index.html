<html>

<head>

	<title> Sander Puhl - Intu&iuml;tie in het ontwerpproces </title>

</head>

<body>

<header> 

	<h1> Intu&iuml;tie in het ontwerpproces </h1>

</header>

<h2>Inleiding</h2>

<p>Ik heb nu bijna 8 jaar grafisch ontwerpen gestudeerd. Eerst op het Mediacollege Amsterdam, daarna op de KABK. Vanaf het moment dat ik merkte dat ik echt passie voor het vak kreeg, maakte ik ook kennis met een voor mij nog onbekend fenomeen: vast zitten. Als ik bedenk hoe vaak ik met mijn handen in het haar heb gezeten, terwijl mijn kop bijna uit elkaar barstte van frustratie, zonder enig uitzicht op een mogelijke oplossing, is dat een confronterend gegeven. Ik vraag mij dan af of dat bij mij hoort, of dat ik nog steeds moet leren om mijn gedachten open te kunnen zetten. 
<p>
Het is voor mij een welbekend maar zeldzaam gevoel, dat ik even het idee heb dat alles kan lukken. Dat mijn gedachten razendsnel, effectief maar vooral optimistisch door mijn hoofd schieten. Dat voelt als een explosie van energie, een bruisend gevoel van top tot teen, met trillende handen en drang om het idee of beeld dat zit opgesloten in mijn hoofd te verwezenlijken. 
<p>
<p>Dat kan het resultaat zijn van: 
<ul>
	<li>Een gesprek over een project met een docent of klasgenoot.</li>
	<li>Bevestiging dat idee&euml;n waar ik over twijfel goed zijn </li>
	<li>Een theoretische vondst</li>
	<li>Een visuele vondst/verrassing</li>
	<li>Een boeiende inspiratiebron (vaak documentaire over iemand zijn werkwijze)</li>
	<li>Uitschrijven wat er in mijn hoofd in de knoop zit</li>
</ul
<p>
Op de academie is mij veel verteld dat ik een intu&iuml;tief persoon ben. Dat ik het best gevoelsmatig te werk kan gaan. Rationeel denken lijkt mij moeilijker af te gaan. Althans, ik heb het gevoel dat ik soms op de verkeerde momenten blijf vast zitten in rationeel denken, terwijl ik op dat moment volkomen op mijn intu&iuml;tie af zou moeten gaan. 
<p>
In mijn scriptie wil ik intu&iuml;tie en ratio in het ontwerpproces onderzoeken. Ik wil het proberen tastbaar te maken voor mijzelf, zodat ik het bewust in kan zetten als tool. Ik begin met het analyseren van mijn eigen probleem. De frustratie, de mentale isoleercel, het beeldscherm-staren; het vast zitten. Hoewel ik er al jaren mee zit, ben ik er nooit eerder zo bewust mee bezig geweest. Als toeschouwer van mijzelf wil ik ‘vast zitten’ tot op de bodem analyseren. Wellicht leidt dit al tot nieuwe inzichten. Dit hoofdstuk baseer ik volledig op mijn eigen ervaringen die ik heb gehad tijdens opdrachten op en buiten de academie. 
<p>
Om mijn eigen ervaringen theoretisch te versterken ga ik op zoek naar filosofen, kunstenaars, ontwerpers maar ook wetenschappers die gesproken of geschreven hebben over intu&iuml;tie in het creatieve proces. Wat zijn hun opvattingen over dit onderwerp? Hoe hebben zij hun intu&iuml;tie benut? Kunnen zij verklaren hoe bepaalde idee&euml;n tot stand zijn gekomen? Misschien interpreteren verschillende mensen intu&iuml;tie op verschillende manieren. Ik ga op onderzoek uit om verschillende theorie&euml;n te belichten. 

<p>
Met mijn eigen verhaal op tafel, van begin tot eind geanalyseerd en ontleed, in combinatie met de theorie van literatuur en ervaringsdeskundigen uit de geschiedenis neem ik een volgende stap. Hoe kan ik mijn verworven kennis toepassen in het ontwerpproces? In welke stadia van het proces kan ik het beste op mijn intu&iuml;tie vertrouwen? En waar op ratio? Ik stel een reconstructie op van een fictief proces en...
<p>
<p>
<b>Ik stel mijzelf de vraag:</b><br>
Hoe kan ik mijn intu&iuml;tie optimaal benutten in het ontwerpproces? 

<h2>Analyse vast zitten</h2>
<p>
Laat ik beginnen bij de aanleiding van mijn scriptie. Mijn grote valkuil van de afgelopen jaren: het vast zitten. Wat houdt het precies in? Mijn onderzoeksvragen voor dit hoofdstuk luiden: Wat gebeurt er, wanneer gebeurt het en hoe gebeurt het.  

<p>
<h3>Symptomen</h3>
<p>
<b>Faalangst</b><br>
Ik heb mij gedurende de hele periode op de academie afgevraagd hoe het toch kan dat ik zoveel moeite heb met ontwerpen en er tegelijkertijd zoveel passie voor heb. Er is altijd een gevoel geweest dat ik beter kon dan wat ik daadwerkelijk presteerde. In de tweede klas had Gert Dumbar al vrij snel door dat ik niet heel erg zelfverzekerd was. Hij vroeg of ik mijn werk van het eerste jaar aan hem wilde presenteren. Terwijl ik vertelde over projecten uit de eerste klas en verschillende ontwerpen liet zien zei hij: &quot;Zie je wel, ik had gelijk, jij hebt geen enkele reden om faalangst te hebben’’. Tot op dat moment had ik mij nooit gerealiseerd dat ik uberhaubt last had van faalangst. Ik heb altijd een sterk en zwaar verlangen gehad om uit te blinken in creativiteit. Dat begon al met tekenen op de basisschool, want dat was mijn enige stem in die tijd, de enige manier waarop ik mij kon uiten. Vanaf het moment dat er klasgenoten waren die ook goed konden tekenen, klapte ik ook meteen dicht. Concurrentie deed mij meteen denken dat ik minder goed zou zijn. 

<p>
<b>Moeite met theorie</b><br>
In het derde jaar was de grootste opdracht het miljoenennota-project. In samenwerking met het ministerie van financi&euml;n was de opdracht van uit school om een eigen interpretatie op de miljoenennota visueel te maken. Het was een aardig complexe opdracht waarbij veel kennis was vereist van een onderwerp waar ik totaal niet bekend mee was. Financi&euml;n en cijfers vind ik over het algemeen verschrikkelijk. Een maatschappelijk betrokken opdracht vond ik dan wel weer een heel interessant iets. Hoe maak ik zoiets complex haalbaar voor mijzelf? 

<p>
<h3>Wat gebeurt er precies?</h3> 
<p>
<b>Alles altijd maar afwijzen</b><br>
Ik heb vaak de neiging om idee&euml;n of schetsen, niet eens uit te werken of op papier te zetten. Want ik denk bij voorbaat al dat ze niet goed genoeg zijn. Zo kon ik makkelijk een volle dag besteden aan eigen idee&euml;n afwijzen. 

<p>
<b>Moeizaam verder komen</b><br>
Eenmaal met een idee of visuele vooruitgang in een project vind ik het moeilijk om dat idee of beeld de ruimte te geven voor verandering. Zo blijf ik soms weken hikken op die ene eerste uitkomst waardoor het nooit een extra laag krijgt en ik nooit de volle potentie benut. In de tweede klas hadden we de opdracht van Hansje van Halem om binnen een week een BIC pen leeg te maken. Een uitdagende opdracht waarbij je geforceerd werd om heel inventief na te gaan denken. Je wilt jezelf natuurlijk werk besparen door met een creatieve oplossing voor het probleem te komen. Deze probleemstelling leverde dan ook een van mijn meest inventieve oplossingen voor die tijd. Ik had een boormachine vast gemaakt aan een grote poster-koker. Die koker kon met grote snelheid rond draaien. Ik hoefde de pen maar een minuut of 10 tegen de koker te houden tot dat hij leeg was. De opdracht die daar op volgde, was om je uitvinding te benutten om mee te ontwerpen. Hoe zou ik kunnen ontwerpen met mijn ronddraaiende koker? Een toegevoegde tweede koker zorgde voor de magie. Met twee draaiende kokers kreeg ik het idee om er papier door heen te halen. Met verfvlekken in verschillende kleuren haalde ik het papier door mijn ‘machine’ en er kwamen esthetisch mooie en organische vormen uit. Dat was &eacute;&eacute;n stap. De volgende stap is echter nooit gekomen. Hoe ik dit idee kon toepassen op iets zodat het meer werd dan alleen een vondst, is nooit in me op gekomen. Dit is met meerdere projecten gebeurd. Hierdoor heb ik het gevoel gekregen dat ik moeite heb met iets ècht af maken. 

<p>
<h3>Wanneer gebeurt het?</h3>
<p>
<b>Inspiratiebronnen teveel als voorbeeld nemen</b><br>
Het zien van het werk van andere ontwerpers kan heel inspirerend werken. Maar het kan ook belemmerend zijn. Ik kan mijzelf laten meeslepen in het jaloers zijn dat ik andermans werk niet gemaakt heb. Als ik met een idee in mijn hoofd loop, denk ik de hele tijd aan een bepaald ander ontwerp of inspiratiebron. Zo zou mijn idee ook ongeveer moeten worden, denk ik dan. Eenmaal in mijn geheugen gegrift, is het moeilijk om los te komen van dit soort denkbeelden. 

<p>
<b>Weinig naar mijzelf luisteren</b><br>
Een logisch gevolg van teveel naar andermans werk kijken is dat ik mijn eigen denken weinig ruimte geef. 
<p>
<b>Overvloed aan informatie</b><br>
Bij het verzamelen van informatie voor een project, verzamel ik soms zo veel, dat ik er moeilijk structuur in kan houden. Dan raak ik helemaal de draad kwijt en kan ik niet meer focussen op dat gene waar ik naar op zoek was. Een recent voorbeeld daarvan is de Top 20 opdracht van Esther. Mijn onderwerp kwam heel natuurlijk tot stand. Ik keek naar mijn vroegere fascinatie met betrekking tot roofvogels en maakte het inhoudelijk relevant door het symbolisme van de Arend te gaan onderzoeken. Het onderwerp maakte mij heel enthousiast. Het onderzoek ging mij heel gemakkelijk af, omdat ik er heel ge&iuml;nteresseerd in was. Het probleem was dat ik niet kon stoppen met onderzoeken. De informatiestroom bleef maar doorgaan en ik wist geen brug te slaan naar de ontwerpfase. Het resulteerde in zoveel informatie, dat ik er moeilijk nog een rode draad in kon vinden. 
<p>

<h2>Grafisch ontwerp en Intu&iuml;tie</h2>
<p>
Intu&iuml;tie is een begrip waar niet al te zuinig mee om wordt gegaan door grafisch ontwerpers, beeldend kunstenaars, muzikanten, wetenschappers, uitvinders etc. Eigenlijk alle cre&euml;rende beroepsmensen hebben het er vroeg of laat wel eens een keer over hoe zij hun intu&iuml;tie gebruiken om tot hun beste idee&euml;n en resultaten te komen. 
<p>
De Amerikaanse grafisch ontwerpster Paula Scher beschrijft haar intu&iuml;tie als een gokkast tegenover een computer. In &eacute;&eacute;n helft van haar hersenen heeft ze stapels aan verzamelde informatie; boeken, films, kunst, inspirerende gesprekken. Alles dat ze ooit heeft gekocht, afgewezen, geliefd, gehaat. Het zit allemaal aan &eacute;&eacute;n kant van de hersenen. In de andere hersenhelft zit de interpretatie van een opdracht die de oplossing verdeeld in A, B, C en D. Door aan de hendel van de gokkast te trekken 
<p>
<b>How To Think Like A Great Graphic Designer, Debbie Millman</b>
<p>
<i>There’s a certain amount of intuitive thinking that goes into everything. It’s so hard to describe how things happen intuitively. I can describe it as a computer and a slot machine. I have a pile of stuff in my brain, a pile of stuff from all the books I’ve read and all the movies I’ve seen. Every piece of artwork I’ve ever looked at. Every conversation that’s inspired me, every piece of street art I’ve seen along the way. Anything I’ve purchased, rejected, loved, hated. It’s all in there. It’s all on one side of the brain.</i>
<p>
<i>And on the other side of the brain is a specific brief that comes from my understanding of the project and says, okay, this solution is made up of A, B, C, and D. And if you pull the handle on the slot machine, they sort of run around in a circle, and what you hope is that those three cherries line up, and the cash comes out.</i>
<p>
<b>Remco van Bladel - ......</b><p>
<i>The decision for a typerface is just gutfeeling. For me, a project just ‘needs’ that specific type, but it’s a very subjective thing. Of course it always has to be within the context of the project, but still, it’s a tricky and often a very aesthetic and personal choice. </i>
<p>

<h2>Roger von Oech - Explorer, Artist, Judge & Warrior</h2>
<p>
Een interessant perspectief om het ontwerpproces te benaderen zijn de vier rollen die Roger von Oech beschrijft in zijn boek ‘A Kick in the Seat of the Pants’. Hij maakt onderscheid in de volgende vier rollen: the Explorer, the Artist, the Judge & the Warrior. Door jezelf in deze rollen te verplaatsen kan je het ontwerpproces bewuster beleven en effectief op zoek gaan naar de dingen die je nodig hebt op dat moment. Iets wat ik direct herken: ik zit vaak in drie van die rollen tegelijkertijd, waardoor ik door de bomen het bos niet meer zie. 
<p>
The Explorer, De eerste gedaante waarin de creatieveling zich waant in het ontwerpproces. The Explorer gaat op onderzoek uit met een oneindige nieuwsgierigheid. Het betreffende onderwerp wordt tot op de bodem uit gezocht. Je kan het ook wel het zoeken naar grondstoffen voor het ontwerp noemen. Er worden feiten, concepten, ervaringen, kennis en gevoelens verzameld die zouden kunnen bijdragen aan de fantasie van The Artist. 
<p>
De speelse en creatieve rol wordt vervuld door the Artist. The Artist gaat op intu&iuml;tieve wijze te werk en maakt gebruik van de grondstoffen die the Explorer verzameld heeft. Door met die gevonden informatie te spelen komen er nieuwe betekenissen die tot idee&euml;n leiden. The Artist experimenteert met vorm, media, techniek en materiaal zonder zich daarbij zorgen te maken over de kwaliteit van zijn bevindingen. 
<p>
The Judge, bekijkt het werk van the Artist op een rationele manier en reflecteert op de kwaliteit er van. Is het uitvoerbaar? Is het praktisch? Communiceert het de gewenste boodschap? The Judge is diegene die de knoop doorhakt en het beste idee van the Artist er uit pikt. 
<p>
Als laatste onderdeel van het proces zal the Warrior het concrete idee van the Judge overnemen om het tot in detail uit te werken tot een eindresultaat. Het is de taak voor the Warrior om weerstand te voorkomen en het idee vast te houden. 
<p>
<h2>Graham Wallas - The Four Stages of Creativity, 1926</h2>
<p>
Graham Wallas, een Engelse sociaal psycholoog, schreef op 68 jarige leeftijd het boek The Art of Thought, 1926. Hier in beschrijft hij op basis van zijn eigen observaties en ervaringen van uitvinders en geleerden de vier onderscheidende fases in het creatieve proces. Hij noemde ze: <i>voorbereiding, incubatie, illuminatie en verificatie.</i>
<p>
Voorbereiding
Tijdens de voorbereidende fase wordt het probleem onderzocht vanuit elk mogelijk perspectief. Het hoofd wordt gevoed met zo veel mogelijk informatie die kan worden omgezet in nieuwe idee&euml;n. Dit gehele proces verloopt op bewust denkniveau. Het is een manier om in de juiste stemming te komen voor een project. 
<p>
Incubatie
Op de voorbereiding volgt een minder tastbare fase die zich grotendeels afspeelt in het onbewuste denkproces, de intu&iuml;tie. Er wordt niet directe inspanning uitgeoefend op het probleem. Dit kan moeilijk zijn, aangezien je niet bewust met het probleem bezig bent. Toch spelen er zich wel degelijk onbewuste mentale gebeurtenissen af in dit stadium. Hij schrijft hier over: 
<p>
<i>&quot;Vrijwillige onthouding van het bewuste denken over elk probleem kan twee vormen aannemen: hetzij in het bewuste mentale werk aan andere problemen, of in een versoepeling van alle bewuste mentale werk. De eerste vorm van incubatie bezuinigt tijd en is dus vaak beter.&quot;</i>
<p>
<i>&quot;We kunnen vaak meer resultaten boeken door te beginnen met meerdere problemen in successie, en ze vrijwillig onafgemaakt te laten liggen, terwijl we ons richten op andere, dan ons werk aan elk probleem op te lossen in &eacute;&eacute;n zit.&quot;</i>
<p>
<i>&quot;We can often get more result in the same way by beginning several problems in succession, and voluntarily leaving them unfinished while we turn to others, than by finishing our work on each problem at one sitting.&quot;</i>
<p>
Illuminatie
De illuminatie is de flits van inzicht. Het is het moment dat alle puzzelstukjes in elkaar lijken te vallen. Deze fase vormt de synthese van actie-reactie van de eerste twee fases. Het bewustzijn kon niet zonder de bewuste onthouding en omgekeerd was het moment van inzicht nooit ontstaan zonder de rationele eerste fase. Wallas vertelt hier over dat deze fase absoluut niet geforceerd kan worden. Dat het een ‘flits’ is waar we geen enkele invloed op hebben omdat deze tot stand komt door een tijdelijke reeks van psychologische gebeurtenissen. 
Aan de andere kant is de ‘flits’ of ‘klik’ het resultaat van een succesvolle trein van associaties. 
<p>
Verificatie
De laatste fase deelt in tegenstelling tot de tweede en de derde fase het rationele aspect van de voorbereidende fase. De verificatie gaat over het bewust reflecteren op wat de middelste twee fases voort hebben gebracht. Zoals Wallens zelf vertelt: Het gebeurt nooit dat onbewust werk kant en klare producten voortbrengt. 
<p>

<h3>Roger von Oech vs. Graham Wallas</h3>
<p>
De vier rollen en de vier fases van Roger von Oech en Graham Wallas komen op een aantal vlakken sterk met elkaar over een. De vier rollen zou je ook kunnen zien als vier fases en visa versa. Toch voelt de rolverdeling van von Oech sterker toepasbaar voor mij dan de verschillende fases van Wallas. Het aannemen van een rol in elke fase is ook een benadering hoe ik het ontwerpproces nog nooit bekeken heb. Nu schreef von Oech natuurlijk specifiek over het ontwerpproces, terwijl Wallas het in het algemeen over creativiteit had. Dat is een reden waardoor ik mij beter kan vinden in von Oech’ rolverdeling. 

</body>

</html>